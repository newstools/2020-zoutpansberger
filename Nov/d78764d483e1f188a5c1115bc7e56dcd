Inwoners van die Soutpansberg huil vanoggend saam met die ouers van die 15-jarige Jaype Jansen van Rensburg wat gedurende die aand sy stryd teen kanker verloor het. Jaype se ma Elize het laat weet dat hy net na 01:15 vanoggend oorlede is in ‘n isolasiesaal in die Steve Biko Hospitaal in Pretoria, waar hy sy volgende sessies chemobehandeling ontvang het. Jaype is op 27 Julie vanjaar met Ewing’s Sarcoma gediagnoseer. Te midde van sy stryd teen die kanker het hy altyd geglimlag en deurlopend positief gebly. Hy het sterk gestaan in die geloof en vir sy ouers gesê hy weet die Here is saam met hom in sy omstandighede.