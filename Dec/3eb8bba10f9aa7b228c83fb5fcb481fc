Die Soutpansberg Muurbalklub het op Woensdag, 2 Desember, hulle “Lockdown” klubkampioenskappe beslis. Vanjaar is die enkel- en dubbelspel vir mans en vroue egter nie in die tradisionele formaat beslis nie, maar deur middel van ‘n rondomtalie. In die gemengde dubbelspel was die spanmaats Nardus Barnard en Dirk du Preez, Willem van Wyngaardt en Cobus van der Goot, Ronel Welman en Erik Welman en Louise Lordan en Christiaan Mocke. Nardus en Dirk wen die dubbelspel, met verdedigende kampioene Ronel en Erik in die tweede plek. Die enkelspel vir man word gewen deur Erik met Nardus was as naaswenner uit die stryd tree. Ronel beklink vir die soveelste agtereenvolgende jaar die enkelspel vir vroue met Louise Lordan in die tweede plek. Die klub het al die spelers bedank vir hulle ondersteuning die afgelope jaar en lede uitgenooi om nou reeds hulle rakette en tekkies af te stof vir volgende jaar.