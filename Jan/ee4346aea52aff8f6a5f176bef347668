Hoërskool Louis Trichardt se nuwe Welpies (Graad 8’s) van 2020 het behoorlik die gehoor vermaak tydens die skool se jaarlikse Groentjiekonsert, met die tema Back to the Future, verlede Donderdagaand, 23 Januarie.  Die hele konsert is deur die skool se leerlingraad (LUK) gereël sonder enige hulp van onderwysers. Almal was dit eens dat vanjaar se LUK en Welpies ‘n hoë standaard gestel het met ‘n uitsonderlik goeie aanbieding, met die gehoor wat op ‘n musikale toer deur die laaste paar dekades geneem is.