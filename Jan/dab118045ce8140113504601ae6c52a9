Hoërskool Louis Trichardt se jaarlikse Bokkesport het verlede Vrydag weer baie pret en plesier opgelewer. Sekerlik was dit veral vir vanjaar se Welpies, oftewel die Graad 8’s, ‘n nuwe ervaring. Die dag het ook vir die skool ‘n gulde geleentheid gegee om nuwe talent te identifiseer met die oog op die komende atletiekseisoen. Die dag is gewen deur die Blouspan met 1 173,5 punte, met die Groenspan in die tweede plek met 991 punte. Derde was die Geelspan met 929,5 punte.