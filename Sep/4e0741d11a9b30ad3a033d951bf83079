‘n Jarelange inwoner van die Soutpansberg, me. Engela Dreyer, is Saterdag, 5 September, ná ‘n kort siekbed in die ouderdom van 64 jaar oorlede. Engela het vir lank op Levubu gewoon en die laaste 17 jaar op Louis Trichardt. Sy het die laaste paar maande met haar gesondheid gesukkel weens suikersiekte. Haar toestand het die afgelope paar weke dramaties agteruitgegaan. Wyle Engela is op 11 September deur pastoor Leonie Meyfarth in die begraafplaas op Levubu begrawe. Sy word oorleef deur haar lewensmaat Willie de Beer, kinders Hettie (en skoonseun Teuns) en Gert (en skoondogter Ronel), kleinkinders en agterkleinkind. Willie het namens die familie hul opregte dank teenoor die gemeenskap van die Soutpansberg uitgespreek vir hulle ondersteuning. Spesiale dank het gegaan aan die personeel van die Zoutpansberg Privaathospitaal, dr. Emil Gaigher, pastoor Leonie en Gerda Nagel van Mosaic begrafnisdienste. 