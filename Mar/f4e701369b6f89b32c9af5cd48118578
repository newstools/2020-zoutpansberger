Bykans 140 bergfietsryers vanoor die hele Limpopo het die afgelope naweek by Hoërskool Louis Trichardt byeengekom vir deelname aan die eerste ronde in die Limpopo XCO. Dié XCO was verpligtend vir alle ryers wat vanjaar wil aanspraak maak op provinsiale kleure. In egte Soutpansberg tradisie is die ryers begroet met koue en nat weer en het ‘n paar millimeter reën op die reeds versadigde baan die vorige aand die baan in ‘n modder-uitdaging omskep. Die ryers se geesdrif is egter glad nie deur die omstandighede gedemp nie. Dit sou ook die eerste keer wees dat hierdie baan gery word, nadat dit spesiaal deur Hoërskool Louis Trichardt gebou is vir die bergfietsliga. Meegaande is ‘n paar foto’s van deelnemers en presteerders van die dag. Vir volledige uitslae, besoek https://www.webscorer.com/race?raceid=212080. 