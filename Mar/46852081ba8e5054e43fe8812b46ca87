Die span van Kobus Barkhuizen (junior) het verlede Donderdag, 12 Maart, die finaal van die Louis Trichardt Rolbalklub se sosiale besigheidsliga gewen. Die toernooi is oor drie Donderdagaande beslis. Die span van Comien Veggies was algeheel tweede, met die NG (Moedergemeente) se Rooi-span wat derde was. Dit was eintlik geen verrassing dat die Bridge-span weer weggestap het met die geestrofee van die Louis Trichardt Rolbalklub se sosiale besigheidsliga nie. Hul het behoorlik uitgestaan in hul “rooi uniforms en barette” met die nodige “ontwrigting” tydens die drie liga-aande. Alles was egter in goeie gees gewees. 