Hengelaars van heinde en verre het die afgelope naweek ‘n draai kom maak by Legends Pro Angling Shop in Louis Trichardt om skouers te skuur met van die topname in Suid-Afrikaanse hengel. Dit het ingesluit die huidige oewerhengel wêreldkampioen en Protea-hengelaar Barend Breedt van die Legends Legacy Series, mede Protea-hengelaar Gilbert Foxcroft (van KingFisher/Daiwa) en die welbekende Schalk van Breda van Super Cast voere. Hul besoek het deel gevorm van die Legends Pro Angling Shop op Louis Trichardt se amptelike opening. Die winkel behoort aan vennote Theuns Botha en Cobus van der Goot. Hulle het die winkel oopgemaak onder die naam van die Legends Pro Angling Shop op Sasolburg, wat aan Theuns se swaer, Christiaan de Beer, en sy mede-vennote Barend Breedt en Raymano Venter behoort.